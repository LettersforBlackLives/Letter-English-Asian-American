### ម៉ាក់ ប៉ា ពូ មីង: ជីវិតរបស់មនុស្សស្បែកខ្មៅក៌មានសារៈសំខាន់ចំពោះយើងផងដែរ

This is the Khmer version of the [open letter](https://medium.com/@lettersforblacklives/7ca577d59f4c#.sap555poh) created by Letters for Black Lives, an ongoing project for people to create and translate resources on anti-Blackness for their communities in solidarity with #BlackLivesMatter. The letter was written and translated collaboratively by hundreds of people who want to have honest conversations with their parents about an issue important to them. For more information, visit [about.lettersforblacklives.com](http://about.lettersforblacklives.com).

“នេះគឺជា ភាសាខ្មែរ កំណែនៃលិខិតបើកចំហ ដែលបង្កើតឡើងដោយ <<លិខិត សម្រាប់ជីវិតមនុស្សស្បែកខ្មៅ>> ដែលជា កិច្ចខិតខំប្រឹងប្រែង សម្រាប់អ្នក បង្កើតនិង បកប្រែ ធនធាន ស្តីពីការ រើសអើងលើមនុស្សស្បែកខ្មៅ ក្នុងសហគមន៍របស់ពួកគេ និងការសាមគ្គីភាព ជាមួយ #BlackLivesMatter។ លិខិតនេះ ត្រូវបានសរសេរនិងបកប្រែ សហការគ្នារវាងមនុស្សរាប់រយនាក់ ដែលចង់មានការសន្ទនា ភាពស្មោះត្រង់ និងការគោរពជាមួយ ឪពុកម្តាយរបស់ពួកគេ អំពីបញ្ហាសំខាន់សម្រាប់ពួកគេ។”

ខ្ញុំមានពាក្យខ្លះខ្ញុំចង់និយាយ៖

មាក់ ប៉ា ពូ មីង លោកយាយ លោកតាប្រហែលជាមិនបានរស់នៅ ឬ ធំធាត់ជាមួយមនុស្សស្បែកខ្មៅ ប៉ុន្តែខ្ញុំមាន។ មនុស្សស្បែកខ្មៅគឺមនុស្សមួយក្រុមដែលមានសារៈសំខាន់នៅក្នុងជីវិតរបស់ខ្ញុំ ពួកគេគឺជាមិត្តរបស់ខ្ញុំ ពួកគេគឺជាមិត្តរួមថ្នាក់របស់ខ្ញុំ, ពួកគេគឺជាមិត្តរួមការងាររបស់ខ្ញុំ, ពួកគេគឺជាសមាជិកនៃក្រុមគ្រួសាររបស់ខ្ញុំ សព្វថ្ងៃនេះខ្ញុំពិតជាភ័យខ្លាចសម្រាប់ពួកគេខ្លាំងណាស់។

នៅឆ្នាំនេះ[ប៉ូលិសនៅសហរដ្ឋអាមេរិកយើងបានសម្លាប់មនុស្សជាង 500 នាក់រួចទៅហើយ។](https://www.washingtonpost.com/graphics/national/police-shootings-2016/) នៅក្នុងចំណោមមនុស្ស500នេះ 25ភាគរយគឺជាមនុស្សស្បែកខ្មៅ ទោះបីជាមនុស្សស្បែកខ្មៅមានចំនួន13 ភាគរយតែប៉ុណ្ណោះក្នុងចំនួនប្រជាជននៃសហរដ្ឋអាមេរិក។ ដើមសប្តាហ៍នេះ នៅរដ្ឋLouisiana ប៉ូលិសស្បែកពណ៌ស2 អ្នកបានបាញ់សម្លាប់បុរសស្បែកខ្មៅម្នាក់ឈ្មោះ Alton Sterling នៅពេលដែលគាត់កំពុងលក់CDនៅផ្លូវសាធារណៈ។ នៅថ្ងៃបន្ទាប់នៅក្នុងរដ្ឋMinnesota ប៉ូលិសម្នាក់ទៀតក៏បានបាញ់សំលាប់បុរសស្បែកខ្មៅម្នាក់ទៀតឈ្មោះ Philando Castile បន្ទាប់ពីហៅឡានគាត់ឱ្យឈប់។ នៅពេល​នោះគាត់កំពុងអង្គុយនៅក្នុងឡានរបស់គាត់ មិត្តស្រី និងកូនស្រីរបស់គាត់កំពុងអង្គុយនៅក្នុងឡានផងដែរ។ [ម្តងហើយម្តងទៀតប៉ូលីសមិនបានទទួលការដាក់ទោសអោយពេញច្បាប់ទេ](http://www.washingtonpost.com/sf/investigative/2015/04/11/thousands-dead-few-prosecuted/)។

ហេតុនេះហើយបានជាមិត្តភក្តិជិតបំផុតរបស់ខ្ញុំរស់នៅជាមួយនឹងភាពភ័យខ្លាចជារៀងរាល់ថ្ងៃ។

ទោះបីជាខ្មែរយើងបានឮអំពីគ្រោះថ្នាក់ដែលមនុស្សស្បែកខ្មៅសញ្ជាតិអាមេរិកកំពុងតែប្រឈមមុខពេលខ្លះដើម្បីការពារគ្នាឯងយើងក៏បញ្ជាក់បង្ហាញថាខ្មែរយើងខុសពីពួកគេយ៉ាងម៉េច។ ខ្ញុំយល់ហើយថាយើងធ្វើយ៉ាងនេះដើម្បីការពារខ្លួនយើង ប៉ុន្តែប្រសិនបើយើងធ្វើអញ្ចឹងហាក់ដូចជាគ្មានចិត្តអាណិតចំពោះជនរងគ្រោះស្បែកខ្មៅ។ នៅពេលដែលប៉ូលីសបាញ់សំលាប់មនុស្សខ្មៅ, ម៉ាក់​ ប៉ា ពូ មីង លោកយាយ លោកតា ប្រហែលជាគិតថា វាជាកំហុសរបស់ជនរងគ្រោះ ដោយសារតែ ​​​​អ្នកគ្រប់គ្នាឃើញរូបភាពជាច្រើននៅក្នុងកាសែតទូរទស្សន៍ កុន និង​ព័ត៌មាន ថាពួកគេជាយូកូងនិងជាឧក្រិដ្ឋជន។ ម៉ាក់ ប៉ា ពូ មីង លោកយាយ លោកតា អាចនឹងនិយាយថា ខ្មែរយើង អាចចូល មកប្រទេសអាមេរិក អាចកសាង ជីវិតល្អសម្រាប់ខ្លួនយើងបាន ទោះបីជាយើង ក៏បានប្រឈមមុខនឹងអំពើ ប្រកាន់ពូជសន៍ដែរចុះហេតុអ្វីពួកគេមិនអាច?

ខ្ញុំចង់បង្ហាញម៉ាក់ ប៉ា ពូ មីង លោកយាយ លោកតា ទស្សនរបស់ខ្ញុំ។

វាជាការពិតដែលថាជនជាតិអាស៊ីភាគអាគ្នេយ៍យើងប្រឈមមុខនឹងការប្រកាន់ពូជសន៍ពីប្រទេសនេះ។ ពេលខ្លះមនុស្សទាំង​នោះប្រាប់ យើងថា ជនភៀសខ្លួន ដូចយើងដេលភៀសខ្លួន ពីប្រទេសក្រីក្រគួរតែត្រឡប់ទៅស្រុកខ្មែរវិញទៅ។ ប៉ុន្តែភាគច្រើន គ្មាននរណាម្នាក់គិតថាពួកខ្មែរយើងជា <<ជនឧក្រិដ្ឋដ៌គ្រោះថ្នាក់>> នៅពេលដែលយើងកំពុងដើរតាមផ្លូវ។ ប៉ូលីសមិនបានបាញ់និងសម្លាប់សមាជិកនៃក្រុមគ្រួសាររបស់យើងដោយមិនញញើតឬគោរពជីវិតរបស់យើង ដូចដែលបានប្រព្រឹត្តទៅកាន់មនុស្សស្បែកខ្មៅ។

ក្នុងប្រវត្តិសាស្រ្តរបស់អាមេរិកមនុស្សស្បែកខ្មៅជាច្រើនគឺជាមនុស្សដែលត្រូវបានគេចាប់ពង្រាត់ពីគ្រួសារនិងប្រទេសរបស់ពួកគេដើម្បីក្លាយជាទាសករ. អស់រយៈពេលជាច្រើនសតវត្សសហគមន៍ ក្រុមគ្រួសារ និងរាងកាយរបស់ពួកគេត្រូវសម្លាប់ជិះជាន់សម្រាប់ការមានវបានរបស់អ្នកផ្សេង។ សូម្បីតែរួចពីភាពជាទាសករ ពួកគេត្រូវកសាង ជីវិត របស់ ពួកគេឡើងវិញដោយបាតដៃទទេ ដោយគ្មានទទួលជំនួយពីរដ្ឋាភិបាល។ លើសពីនេះទៀតសូម្បីតែសិទ្ធិក្នុងការបោះឆ្នោតក៏គ្មានឬ សិទ្ឋិជា ម្ចាស់ផ្ទះផ្ទាល់ខ្លួនក៏គ្មាន។ សូម្បីតែនៅបច្ចុប្បន្ននេះ មនុស្សស្បែកខ្មៅ នៅតែរស់នៅក្រោមការគំរាមកំហែងនៃអំពើហិង្សាពីរដ្ឋាភិបាលដែលមិនដែលការពារពួកគេ។

ក្នុងការប្រឆាំងតាមតារសិទ្ធិពេញលេញសម្រាប់មនុស្សស្បែកខ្មៅ អ្នកប្រឆាំងស្បែកខ្មៅ បានដឹកនាំធ្វើបាតុកម្ម ប្រឆាំងសិទ្ធិពេញលេញសម្រាប់មនុស្សស្បែកខ្មៅ និងជនជាតិអាស៊ីភាគអាគ្នេយ៍យើងផងដែរ។ មនុស្សស្បែកខ្មៅត្រូវបានគេវាយដំ ចាប់ដាក់គុក, និងសម្លាប់នៅពេល ប្រយុទ្ធប្រឆាំងដណ្តើមសិទ្ធិ ដែលជនជាតិអាមេរិកអាស៊ីទទួលបានបច្ចុប្បន្ននេះ។ យើងបានជំពាក់គុណពួកគេខ្លាំងណាស់។ យើងទាំងអស់គ្នាប្រយុទ្ធប្រឆាំងនឹងភាពមិនស្មើភាពដូចគ្នា ដែលចង់ឱ្យយើងប្រកួតប្រឆាំងគ្នា។

ពេលដែលនរណាម្នាក់កំពុងដើរមកផ្ទះវិញហើយត្រូវបានបាញ់សំលាប់ដោយអ្នកដែលស្បថការពារសន្តិភាពរបស់យើង — -ទោះ​បី​ជាត្រកូលរបស់ប៉ូលីសនោះគឺ Liang — នេះគឺជាការវាយប្រហារទៅលើយើងទាំងអស់គ្នា, និងជាការវាយប្រហារទៅលើក្តីសង្ឃឹមសំរាប់ភាពស្មើគ្មារ និងការគោរពច្បាប់របស់យើង។

ពីព្រោះ​តែហេតុផលទាំងអស់នេះ ខ្ញុំគាំទ្រចលនាសម្រាប់សារៈសំខាន់របស់ជីវិតមនុស្សស្បែកខ្មៅ។ ផ្នែកមួយនៃការគាំទ្រមានន័យថា ខ្ញុំនឹងក្រោកឈរឡើងនៅពេលដែលខ្ញុំឃើញនរណាម្នាក់ ទោះ​បី​ជាសមាជិកក្រុមគ្រួសារផ្ទាល់ របស់ខ្ញុំក៏ដោយ និយាយឬធ្វើអ្វីដែល រើសអើង ឬសើចចំអក មនុស្សស្បែកខ្មៅនៅក្នុងប្រទេសនេះ។ ពាក្យដែលខ្ញុំនិយាយ ទាំងអស់បានចេញមកពីការស្រឡាញ់ ពីព្រោះខ្ញុំមិនចង់ឱ្យបញ្ហានេះ ធ្វើឱ្យបែកគ្នា​ជាមួយគ្រួសាររបស់យើងទេ។ ខ្ញុំសង្ឃឹមថាគ្រួសាររបស់យើងនឹងព្យាយាមអាណិត និងខឹងជំនួសគ្រួសារផ្សេងទៀត ដែលបានបាត់បង់សាច់ញាតិដោយសារតែអំពើហិង្សារបស់ប៉ូលីស។ សូម​ម៉ាក់, មាក់, ប៉ា, ពូ, មីង, លោកយាយ, លោកតា យល់​ពីកំហឹងនិងទុក្ខព្រួយរបស់ខ្ញុំសម្រាប់គ្រួសារផ្សេងទៀតទាំងនោះ។ សូមមាក់ ប៉ា ពូ មីង លោកយាយ លោកតាយល់ពីសកំហឹងនិងទុក្ខព្រួយ របស់ខ្ញុំ, និងគាំទ្រខ្ញុំ ប្រសិនបើខ្ញុំជ្រើសរើសក្រោកឈរ តវ៉ា ប្រឆាំង និងជួយពួកគេ សូមចែករំលែកលិខិតនេះជាមួយមិត្តរបស់មាក់ ប៉ា ពូ មីង លោកយាយ លោកតា និងលើកទឹកចិត្តឱ្យពួកគេយល់ពី ស្ថានភាព និងអារម្មណ៍ទាំងអស់នេះផងដែរ។

ក្នុងនាមជាកូន, ក្មួយ, ចៅរបស់អ្នក, ខ្ញុំមានមោទនភាព និងមានសេចក្ដីអំណរ ដែលអ្នកគ្រប់គ្នារបានធ្វើដំ ណើរដោយលំបាក ក្នុងប្រទេសនេះ, ដែលប្រហែលជាមិន ដែលស្វាគមន៍អ្នកទេ។ អ្នកគ្រប់គ្នាមិនបានប្រាថ្នាឱ្យ កូនលំបាកនោះទេ។ ផ្ទុយទៅវិញម៉ាក់, ប៉ា, ពូ, មីង, លោកយាយ, លោកតាទទួលរងការប្រកាន់ពូជសាសន៍

នៅអាមេរិច ដើម្បីឱ្យខ្ញុំសម្រេចបាននូវក្តីស្រមៃរបស់អាមេរិក។

ប៉ុន្តែខ្ញុំសង្ឃឹមថា ម៉ាក់, ប៉ា, ពូ, មីង, លោកយាយ, លោកតាអាចពិចារណាបានថា: ក្តីស្រមៃរបស់អាមេរិកមិនអាចមានសម្រាប់តែកូនម្នាក់ទេ។ បើយើងមានរួមកម្លាំងជាមួយគ្នា យើងមិនអាចមានសុវត្ថិភាពរហូតដល់មិត្ត ទាំងអស់របស់យើង, មនុស្សជាទីស្រឡាញ់, និងអ្នកជិតខាងមានសុវត្ថិភាព។ នេះជាក្តីស្រមៃរបស់អាមេរិកដែលយើងកំពុងស្វែងរកគឺជាកន្លែងដែល ជនជាតិអាមេរិកទាំងអស់អាចរស់នៅ ដោយគ្មានការភ័យខ្លាចនៃអំពើហិង្សារបស់ប៉ូលីស។ នេះគឺជាអនាគតដែលខ្ញុំចង់បាន និងជាអនាគតដែលខ្ញុំសង្ឃឹមមាក់ ប៉ា ពូ មីង លោកយាយ លោកតាចង់បានផងដែរ។

ដោយក្ដីស្រឡាញ់និងក្ដីសង្ឃឹម,

កូនជាទីស្រឡាញ់របស់ម៉ាក់, ប៉ា, ពូ, មីង, លោកយាយ, លោកតា

### Translators

- Ngor Luong

- Linda Marie Pheng

- Federick Ngo

### About this Project

You can read more about this letter and the Letters for Black Lives project [here](https://medium.com/@lettersforblacklives/ed27ea67eb2e#.rfi19i1d6).

