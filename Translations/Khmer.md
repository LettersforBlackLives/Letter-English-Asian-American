### ម៉ាក់ ប៉ា ពូ មីង: ជីវិតរបស់មនុស្សជនជាតិស្បែកខ្មៅក៌មានសារៈសំខាន់ ចំពោះយើងផងដែរ

This is the Khmer version of the [open letter](https://medium.com/@lettersforblacklives/7ca577d59f4c#.sap555poh) created by Letters for Black Lives, an ongoing project for people to create and translate resources on anti-Blackness for their communities in solidarity with #BlackLivesMatter. The letter was written and translated collaboratively by hundreds of people who want to have honest conversations with their parents about an issue important to them. For more information, visit [about.lettersforblacklives.com](http://about.lettersforblacklives.com).

#### ខ្ញុំមានពាក្យខ្លះខ្ញុំចង់និយាយ៖

មាក់ ប៉ា ពូ មីង លោកយាយ លោកតាប្រហែលជាមិនបានរស់នៅ ឬ ធំធាត់ជាមួយមនុស្សជនជាតិស្បែកខ្មៅ ប៉ុន្តែខ្ញុំមាន។ ជនជាតិស្បែកខ្មៅគឺមនុស្សមួយក្រុមដែលមានសារៈសំខាន់នៅក្នុងជីវិតរបស់ខ្ញុំ ពួកគេគឺជាមិត្តរបស់ខ្ញុំ ពួកគេគឺជាមិត្តរួមថ្នាក់របស់ខ្ញុំ, ពួកគេគឺជាមិត្តរួមការងាររបស់ខ្ញុំ, ពួកគេគឺជាសមាជិកនៃក្រុមគ្រួសាររបស់ខ្ញុំ សព្វថ្ងៃនេះខ្ញុំពិតជាភ័យខ្លាចសម្រាប់ពួកគេខ្លាំងណាស់។

នៅឆ្នាំនេះ[ប៉ូលិសនៅសហរដ្ឋអាមេរិកយើងបានសម្លាប់មនុស្សជាង 500 នាក់រួចទៅហើយ។](https://www.washingtonpost.com/graphics/national/police-shootings-2016/) នៅក្នុងចំណោមមនុស្ស500នេះ 25ភាគរយគឺជាជនជាតិស្បែកខ្មៅ ទោះបីជាជនជាតិស្បែកខ្មៅមានចំនួន13 ភាគរយតែប៉ុណ្ណោះក្នុងចំនួនប្រជាជននៃសហរដ្ឋអាមេរិក។ ដើមសប្តាហ៍នេះ នៅរដ្ឋLouisiana ប៉ូលិសស្បែកពណ៌ស2 អ្នកបានបាញ់សម្លាប់បុរសស្បែកខ្មៅម្នាក់ឈ្មោះ Alton Sterling នៅពេលដែលគាត់កំពុងលក់CDនៅផ្លូវសាធារណៈ។ នៅថ្ងៃបន្ទាប់នៅក្នុងរដ្ឋMinnesota ប៉ូលិសម្នាក់ទៀតក៏បានបាញ់សំលាប់បុរសស្បែកខ្មៅម្នាក់ទៀតឈ្មោះ Philando Castile បន្ទាប់ពីហៅឡានគាត់ឱ្យឈប់។ នៅពេល​នោះគាត់កំពុងអង្គុយនៅក្នុងឡានរបស់គាត់ មិត្តស្រី និងកូនស្រីរបស់គាត់កំពុងអង្គុយនៅក្នុងឡានផងដែរ។ [ម្តងហើយម្តងទៀតប៉ូលីសមិនបានទទួលការដាក់ទោសអោយពេញច្បាប់ទេ](http://www.washingtonpost.com/sf/investigative/2015/04/11/thousands-dead-few-prosecuted/)។

ហេតុនេះហើយបានជាមិត្តភក្តិជិតបំផុតរបស់ខ្ញុំរស់នៅជាមួយនឹងភាពភ័យខ្លាចជារៀងរាល់ថ្ងៃ។

ទោះបីជាយើងបានឮអំពីគ្រោះថ្នាក់ដែលជនជាតិស្បែកខ្មៅសញ្ជាតិអាមេរិកកំពុងតែប្រឈមមុខ ពេលខ្លះយើងត្រូវតែបង្ហាញថាយើងខុសពីពួកគេ ដែលជាគោលបំណង ដើម្បីការពារខ្លួនយើង​​ ពីការាប់អាននឹងគេ ជាជាងការយល់ចិត្ត។ នៅពេលដែលប៉ូលីសបាញ់សំលាប់មនុស្សខ្មៅ, មាក់ ប៉ា ពូ មីង លោកយាយ លោកតា ប្រហែលជាគិតថា វាជាកំហុសរបស់ជនរងគ្រោះ ដោយសារតែ​​​​អ្នកគ្រប់គ្នា ឃើញរូបភាពជាច្រើននៅក្នុងប្រព័ន្ធផ្សព្វផ្សាយ និង​ព័ត៌មាន ថាពួកគេជាពួកប្រព្រឹត្តបទឧក្រិដ្ឋ និងជាឧក្រិដ្ឋជន។ មាក់ ប៉ា ពូ មីង លោកយាយ លោកតា អាចនឹងនិយាយថា ទោះបីពួកយើងអាចចូលមកប្រទេសអាមេរិក ដោយដៃទទេរក៌ដោយ ក៌យើង​កសាងជីវិតល្អសម្រាប់ខ្លួនយើងបាន ទោះបីជាមានការរើសអើង​​ ចុះហេតុអ្វីពួកគេមិនអាច?

ខ្ញុំចង់ចែករំលែកជាមួយអ្នកថាខ្ញុំបានមើលឃើញរឿងទាំងនេះដោយរបៀបណា។

វាជាការពិតដែលថា យើងជនជាតិអាស៊ី ប្រឈមមុខនឹងការរើសអើងពីប្រទេសនេះ។ ពេលខ្លះមនុស្សដែលខ្វះការគួរសមមួយចំនួនសើចចំអកយើង​ នៅពេលដែលយើងនិយាយតុងភាសាអង់គ្លេសមិនបានល្អ ឬបដិសេធមិន​តំឡើងការងារយើង ដោយសារតែពួកគេមិនបានគិតថាពួកយើងមាន “សមត្ថភាពជាអ្នកដឹកនាំ” ។

មនុស្សទាំង​នោះប្រាប់យើងថាយើងគឺជា ជនភៀសខ្លួនមកពីប្រទេសក្រីក្រ និង​និយាយ

ថាយើងគួរតែត្រឡប់ទៅខ្មែរវិញ។ ប៉ុន្តែភាគច្រើន គ្មាននរណាម្នាក់គិតថាពួកយើងជា ”ជនឧក្រិដ្ឋដ៌គ្រោះថ្នាក់” នោះទេ​​ តួយ៉ាងនៅពេលដែលយើងកំពុងដើរតាមផ្លូវ។ ប៉ូលីសមិនបាញ់កូន និងម្តាយ ឪពុករបស់យើងឡើយ បើយើងរស់នៅជាធម្មតា។​

នេះមិនមែនជាករណីសម្រាប់មិត្តភក្តិស្បែក​ខ្មៅរបស់យើងទេ​​។ ជនជាតិស្បែកខ្មៅជាច្រើន ត្រូវបានគេនាំយកមកអាមេរិក អោយធ្វើជាទាសករ ប្រឆាំងនឹងឆន្ទៈរបស់ពួកគេ។ អស់រយៈកាលជាច្រើនសតវត្សមក សហគមន៍ ក្រុមគ្រួសារ និងរាងកាយរបស់ពួកគេ ត្រូវបានផ្តាច់ចេញពីគ្នា សម្រាប់ប្រាក់ចំណេញរបស់អ្នកផ្សេង។ សូម្បីតែរួចពីទាសភាព, ពួកគេត្រូវចាំបាច់កសាងជីវិតរបស់ពួកគេឡើងវិញដោយខ្លួនឯង ដោយគ្មានទទួលជំនួយពីរដ្ឋាភិបាលនិងសហគមន៍ មិនបានអនុញ្ញាតឱ្យបោះឆ្នោត ឬ មានសិទ្ឋិជាម្ចាស់ផ្ទះ និងនៅក្រោមការគំរាមកំហែងនៃអំពើហិង្សាឥតឈប់ឈរ ដែលបានបន្ត រហូតដល់ថ្ងៃនេះ។

ក្នុងការប្រយុទ្ធប្រឆាំងដណ្តើមសិទិ្ធរបស់ពួកគេ អ្នកប្រឆាំងជនជាតិស្បែកខ្មៅ បានដឹកនាំចលនា មិនមែនគ្រាន់តែទទួលបានឱកាសសំរាប់ខ្លួនគេនោះទេ ប៉ុន្តែសម្រាប់យើងផងដែរ។ ជនជាតិស្បែកខ្មៅត្រូវបានគេវាយដំ ចាប់ដាក់គុក, ត្រូវបានសម្លាប់នៅពេលប្រយុទ្ធប្រឆាំងដណ្តើមសិទ្ធិ ដែលជនជាតិអាមេរិកអាស៊ីទទួលបានបច្ចុប្បន្ននេះ។ យើងបានជំពាក់ពួកគេខ្លាំងណាស់។ យើងទាំងអស់គ្នាប្រយុទ្ធប្រឆាំងនឹងភាពមិនស្មើភាពដូចគ្នា ដែលចង់ឱ្យយើងប្រកួតប្រឆាំងគ្នា។

ពេលដែលនរណាម្នាក់កំពុងដើរមកផ្ទះវិញហើយត្រូវបានបាញ់សំលាប់ ដោយអ្នកដែលស្បថ

ការពារសន្តិភាពសូម្បីតែត្រកូលរបស់ប៉ូលីសនោះគឺ Liang។ នេះគឺថាគឺជាការវាយប្រហារនៅលើយើងទាំងអស់គ្នា, និងនៅលើក្តីសង្ឃឹមសំរាប់ភាពស្មើគ្មារ និងការគោរពច្បាប់របស់ពួកយើង។

សម្រាប់ហេតុផលទាំងអស់នេះ ខ្ញុំគាំទ្រចលនាសម្រាប់សារៈសំខាន់របស់ជីវិតមនុស្សជនជាតិស្បែកខ្មៅ។ ផ្នែកមួយនៃការគាំទ្រមានន័យថា ខ្ញុំនឹងក្រោកឈរឡើងនៅពេលដែលខ្ញុំឃើញមនុស្ស សូម្បីតែសមាជិកក្រុមគ្រួសារផ្ទាល់របស់ខ្ញុំ និយាយឬធ្វើអ្វីដែល រើសអើង ឬសើចចំអកជនជាតិអាមេរិកស្បែកខ្មៅនៅក្នុងប្រទេសនេះ។ ខ្ញុំសុំប្រាប់អ្នករាល់គ្នាចេញពីសេចក្ដីស្រឡាញ់, ពីព្រោះខ្ញុំមិនចង់ឱ្យបញ្ហានេះ ចែកពួកយើងដាច់ពីគ្នាទេ។ ខ្ញុំចង់ព្យាយាមមាក់ ប៉ា ពូ មីង លោកយាយ លោកតាឱ្យយល់ពីស្ថានភាព កំហឹង និងទុក្ខព្រួយរបស់ ឪពុកម្តាយ និងកូនរបស់ពួកគេ ដែលបានបាត់បង់មនុស្សជាទីស្រឡាញ់ ទៅនឹងអំពើហិង្សាបង្ករឡើងដោយប៉ូលីស។

សូមមាក់ ប៉ា ពូ មីង លោកយាយ លោកតាយល់ពីសកំហឹង និងទុក្ខព្រួយរបស់ខ្ញុំ, និងគាំទ្រខ្ញុំថា ប្រសិនបើខ្ញុំជ្រើសរើសក្រោកឈរ តវ៉ា ប្រឆាំង និងជួយពួកគេ សូមចែករំលែកលិខិតនេះជាមួយមិត្តភក្តិរបស់មាក់ ប៉ា ពូ មីង លោកយាយ លោកតា និងលើកទឹកចិត្តឱ្យពួកគេយល់ពី ស្ថានភាព និងអារម្មណ៍ពួកយើងផងដែរ។

ក្នុងនាមជាកូន, ក្មួយ, ចៅរបស់អ្នក, ខ្ញុំមានមោទនភាព និងមានសេចក្ដីអំណរ ដែលអ្នកគ្រប់គ្នារបានធ្វើដំណើរដោយលំបាកមកក្នុងប្រទេសនេះ, ដែលប្រហែលជាមិនដែលស្វាគមន៍អ្នកទេ។ អ្នកគ្រប់គ្នាមិនបានប្រាថ្នាថា ចង់ឱ្យកូនលំបាកនោះទេ។ ផ្ទុយទៅវិញអ្នកបានទទួលរងការប្រកាន់ពូជសាសន៍

នៅអាមេរិច ដើម្បីខ្ញុំឱ្យកូនសម្រេចបាននូវក្តីស្រមៃរបស់អាមេរិក។

ប៉ុន្តែខ្ញុំសង្ឃឹមថា អ្នកអាចពិចារណាបានថា: ក្តីស្រមៃរបស់អាមេរិកមិនអាចមានសម្រាប់តែកូនម្នាក់ទេ។ យើងមានទាំងអស់រួមកម្លាំងជាមួយគ្នា យើងមិនអាចមានសុវត្ថិភាពរហូតដល់មិត្តភក្តិទាំងអស់របស់យើង, មនុស្សជាទីស្រឡាញ់, និងអ្នកជិតខាងមានសុវត្ថិភាព។ នេះជាក្តីស្រមៃរបស់អាមេរិកដែលយើងកំពុង

ស្វែងរកគឺជាកន្លែងដែលជនជាតិអាមេរិកទាំងអស់អាចរស់នៅដោយគ្មានការភ័យខ្លាចនៃអំពើហិង្សារបស់ប៉ូលីស។ នេះគឺជាអនាគតដែលខ្ញុំចង់បាន និងជាអនាគតដែលខ្ញុំសង្ឃឹមមាក់ ប៉ា ពូ មីង លោកយាយ លោកតាថាចង់បានផងដែរ។

ដោយក្ដីស្រឡាញ់និងក្ដីសង្ឃឹម,

កូនជាទីស្រឡាញ់របស់អ្នក

“នេះគឺជា ភាសាខ្មែរ កំណែនៃលិខិតបើកចំហ ដែលបង្កើតឡើងដោយ “លិខិត សម្រាប់ជីវិតជនជាតិស្បែកខ្មៅ” ដែលជា

កិច្ចខិតខំប្រឹងប្រែង សម្រាប់អ្នក បង្កើតនិង បកប្រែ ធនធាន ស្តីពីការ រើសអើងលើជនជាតិស្បែកខ្មៅ ក្នុងសហគមន៍របស់ពួកគេ និងការសាមគ្គីភាព ជាមួយ #BlackLivesMatter ។ លិខិតនេះ ត្រូវបានសរសេរនិងបកប្រែ សហការគ្នារវាងមនុស្សរាប់រយនាក់ ដែលចង់មានការសន្ទនា ភាពស្មោះត្រង់ និងការគោរព ជាមួយឪពុកម្តាយរបស់ពួកគេ អំពីបញ្ហាសំខាន់សម្រាប់ពួកគេ”។

### Translators

- Ngor Luong

- Linda Marie Pheng

- Federick Ngo

### About this Project

You can read more about this letter and the Letters for Black Lives project [here](https://medium.com/@lettersforblacklives/ed27ea67eb2e#.rfi19i1d6).

