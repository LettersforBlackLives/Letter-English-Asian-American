### Pyaari/Adarniya Mummy, Papa, Uncle, Aunty: “Black Lives Matter”, African- American logon ki zindigiyon ke liye andolan, humare liye bhi mahatva rakhta hai

Tippani: Yeh “Letters for Black Lives” ke sarvajanik patra ka hindi mein anuvaad hai. “Letters for Black Lives”, Blacks ki zindagiyon ke liye patra namak pariyojana hai, jismein log #BlackLivesMatter se ekyabhaav mein Blacks ke viruddh bedbhaav ke baare mein apne samudae ke liye jaankari ka srajan aur anuvaad karte hain. Yeh patra kai saare, lag-bhag sau logon ne ek doosre ke sahyog se likha hai, yeh sabhi apne parivar aur mata- pita ke saath sammaan aur nishtha poorvak iss baare mein vaartalap karna chahte hain. Yeh hum sab ke liye behad mahtvapoorn vishya hai.

#### Mummy, Papa, Dadi, Dada, Nani, Nana, Uncle, Aunty, (Chacha, Chachi, Mosi, Mosa, Mama, Mami), aap sabhi:

Humein aapas mein kuch baat karne ki zaroorat hai.

Aapne shayad apna jyada waqt, “African-American” (jinhe “Black” bhi kaha jaata hai) logon ke aas-paas nahi guzara hoga, par maine guzaara hai. Wah mere dost hain, saath padein hain, rahe hain, saath kaam karte hain, aur kai parivar ke sadsya bhi hain, wah meri zindagi ka bahut bada hissa hain. Aaj humein humare in saathiyon ke liye darr lag raha hai.

2016 ke pehle 6–7 mahino mein hi [American police ne 500 se zyada logon ki jaane li hain](https://www.washingtonpost.com/graphics/national/police-shootings-2016/).

In 500 mein se 25% blacks hain, jo ek chaukaane waali baat hai kyunki America ki kul abaadi mein Black logon ki ginti sirf 13% hai. Is hafte, Is hafte hi White (gore) American police officeron dwara do Black American logon ki hatya ho chuki hai. Pehli Hatya hui Alton Sterling ki, jo Louisiana ki sadkon par CDs bech raha tha. Agle hi din, Minnesota mein, ek traffic stop ke doraan Philando Castile ko, apni hi gaadi mein, goliyon se maar diya. Yeh hatya gaadi mein maujood Castile ki girlfriend, Diamond Reynolds, aur Reynolds ke chaar saal ki bachchi ke saamne hui, aur wah dekhte hi rahe gaye. ufsos, aisi ghatnaaein, roz- marra ki baat ban chuki hain. Begunha Black logon ki jaane lene par bhi [American police afsaron ko chchoot mil jaa rahi hai](http://www.washingtonpost.com/sf/investigative/2015/04/11/thousands-dead-few-prosecuted/). Yeh nainsafi humare kai saathiyon ki hakikat ban gayi hai. Wah har pal iss bhed bhav se jhunjhte hain.

Iss paristithi se waqif hone par bhi hum yeh sochkar muhh mod lete hain ki wah ger hain, humse alag hain. Unki peeda samajhne ki koshish nahi karte. media, filmoin mein pai gayi Black American ki uttejit, darra denewali chavi humein unhe gunhegaar ki nazaron se dekhne ki aadat dal deti hai. Khud ko unse alag karte hue hum yeh bhi sochte hain ki, bhedbav aur anya kai kathinaiyon ko peeche chood kar jab hum apne liye yahan ek izzatdaar zindagi bana paayein hain, toh wah kyun nahi?

Mein aapko apne nazariye se kuch batana chahta/ chahti hoon.

Asiayi hone ke naate yeh sachch hai ki humein bhi iss desh mein bhedbhav ka shikar hona padhta hai. Kai baar humare bolne ke tarike ke kaaran humara mazaak udhaya jaata hai, aur kai baar naukri ke shetron mein humein jaayaz tarike se swikar nahi kiya jaata hai. HUm mein se kai log aise bhi hain jinhe atankvadi bhi bulaya jaata hai. Par yeh baat bhi sachch hai ki adhiktar, jab hum sadkon pe chalte hain, tab humein dekhte hi koi “khatarnak apradhi” nahi bulata hai. Police humare bachchon aur parivar walon ko keval samaaj mein maujood hone ke kaaran bandook se nahi maar daalti hai.

Aisa bus humare Black doston ke saath hi nahi hota hai. Kai Black logon ko iss desh mein ghulam banakar laya gaya hai. sadiyon se, gore logon ne apne fayde ke liye inke sharir, samaaj, aur parivar ko barbaad kiya hai. Ghulami ke baad bhi, inko apni zindagi sawarne ke liye koi bhi madad nahi mili. kai saalon tak yeh chunavon mein hissa nahi le paaye, yahan tak ki gahr bhi nahi kharid paaye! maan lijiye ki unki poori zindagi darte- darte guzar jaati hai- aaj bhi!

Jab ye apne adhikaron ke liye ladh rahe hain, iss ladai se humare adhikaron ka raasta bhi khul sa gaya hai.

Hum iss desh mein araam se rahe sakte hain, kyunki humare aane se pehle inhone apne adhikaron ki maang kari thi. Humari ladhai unke khilaaf nahi hai, humari ladai uss satta ke khilaf hai jo chahte hain ki hum aapas mein ladein aur alag rahein.

Jab koi apne ghar ki aur jaa raha ho, aur wah kisi shanti ke rakshak, jaise police ke dwara mara jaata hai- bhale hi maarne wala kisi bhi jaat ya dharm ka ho- wo hatya hum sab ke adhikar aur samta par vaar hai.

In sab wajah se mein “Black Lives Matter” andolan ka samarthan kar raha/ rahi hoon. Isliye hum jab bhi dekhte hain ki humare samudaye ka koi sadasya. parivar ka koi sadasya bhi, kale prajati ke kisi bhi bhi insaan ka apmaan kar raha hai, mein uske khilaaf awaaz uthata/ uthati hoon. Hum aapko ye poore prem aur sammaan se kahe rahe hain kyunki hum nahi chahte ke ye mudda humare beech darar bane. Hum bus yeh chahte hain ki aap unke krodh aur dukh ko samjhein aur unn mata, pita, bachchon ke dukh mein shamil ho. iss tarah aap humare krodh aur dukh ko samajh paayein. Hum ye chahtein hain ki humari ladai mein aap ssath dein aur ye chiththi apne doston- rishtedaaron mein baatein, unko iss dukh ko samjhne ki koshish karne ko kahein.

Hum aapke abhaari hain ki saalon se mehnat kar ke iss desh mein, aapke apno ke liye ek sundar zindagi basai hai, aur humein aaraam ki zindagi de paaye. Akele hi appne iss bhedbhao poorn desh aur samaaj se ladai ki, taaki hum uss “American Dream” ko choo sakein.

Humein aasha hai ki aap humko samajh sakte hain. “American Dream”, yeh sapna bus aapke bachchon tak simit nahi ho sakta. Yeh hum sabka sapna hai, aur jab tak har insaan iss desh mein surakshit nahi ho sakta, tab tak woh sappna adhura hi rahega. jiss din har Ameriki police see nidar ho kar, samaaj se nidarr ho kar ji sakta hai, uss din yah sapna poora hoga. Iss desh ke liye yahi sapna humne dekha hai — asha karte hain ki aapne bhi yahi sapna dekha hoga.

Aasha aur prem sahit,

aapke priye

टिपण्णी: यह “लेटर्स फॉर ब्लैक लाइव्स” के सार्वजनिक पत्र का हिंदी में अनुवाद है। “लेटर्स फॉर ब्लैक लाइव्स”, ब्लैक्स की ज़िंदगियों के लिए पत्र नामक परियोजना है, जिसमें लोग #ब्लैकलाइव्समैटर से ऐक्यभाव में ब्लैक्स के विरुद्ध भेदभाव के बारे में अपने समुदाय के लिए जानकारी का सृजन और अनुवाद करते हैं। यह पत्र कई सारे, लग-भग सौ लोगों ने एक दूसरे के सहयोग से लिखा है, यह सभी अपने परिवार और माता-पिता के साथ सम्मान और निष्ठा पूर्वक इस बारे में वार्तालाप करना चाहते हैं। यह हम सबके लिए बेहद महत्वपूर्ण विषय है।

प्यारी/आदरणीय मम्मी, पापा , अंकल, आन्टी: “ब्लैक लाईव्स मैटर ”, अफ्रीकन-अमेरिकन लोगों की ज़िंदगीयों के लिए आंदोलन हमारे लिए भी महत्व रखता है।

मम्मी, पापा, दादा, दादी, नाना, नानी, अंकल, आन्टी (चाचा, चाची, मामा, मामी, मौसा, मौसी, ताउ, ताई,) आप सभी:

हमें आपस में कुछ बात करने की ज़रुरत है ।

आपने शायद अपना ज़्यादा वक़्त, ‘अफ्रीकन-अमेरिकन’ (जिन्हे “ब्लैक” भी कहा जाता है) लोगों के आस- पास नहीं गुज़ारा होगा, पर मैंने गुज़ारा है । वह मेरे दोस्त हैं, साथ पढ़े हैं, रहें हैं, साथ काम भी करते हैं, और कई परिवार के सदस्य भी हैं, वह मेरी ज़िन्दगी की बहुत बड़ा हिस्सा हैं। आज हमें हमारे इन साथियों के लिए डर लग रहा हैं|

2016 के पहले 6–7 महीनों में ही अमेरिकन [पुलिस ने 500 से ज़्यादा लोगों की जानें ली है](https://www.washingtonpost.com/graphics/national/police-shootings-2016/)| इन 500 में से 25% ब्लैक्स रहें हैं, जो एक चौकानेवाली बात है क्योंकि अमेरिका की कुल आबादी में ब्लैक्स की गिनती सिर्फ़ 13% हैं| इस हफ्ते में ही वाइट (गोरे ) अमेरिकन पुलिस अफसरों द्वारा दो ब्लैक अमेरिकन लोगों की हत्या हो चुकी है| पहली हत्या हुई एलटन स्टर्लिंग की, जो लुसिआना की सड़कों पर सी-दी बेच रहे थे| अगले ही दिन, मिनेसोटा में, एक ट्रफिक स्टॉप के दौरान फिलांदो कस्टील को, अपनी ही गाड़ी में, गोलीयों से मार दिया गया| यह हत्या गाड़ी में मौजूद कस्टील की गर्लफ्रेंड, डायमंड रेनॉल्ड्स, और रेनॉल्ड्स की चार साल की बच्ची के सामने हुई, और वह देखते ही रह गए| अफ़सोस, ऐसी घटनाएँ रोज़-मर्रा की बात बन चुकी हैं | बेगुन्हा ब्लैक लोगों की जानें लेने पर भी अमेरिकन [पुलिस अफसरों को छूट मिली जा रही है](http://www.washingtonpost.com/sf/investigative/2015/04/11/thousands-dead-few-prosecuted/) |

यह नाइंसाफी हमारे कई साथियों की हक़ीक़त बन गयी है | वह हर पल इस भेदभाव से झूंझते हैं।

इस परिस्थिति से वाकिफ़ होने पर भी हम यह सोचकर मुंह मोड़ लेते हैं कि वह गैर हैं, हमसे अलग हैं | उनकी पीड़ा समझने की कोशिश नहीं करते। मीडिया, फिल्मों में दिखाई गयी ब्लैक-अमेरिकन की उत्तेजित, डरा देनेवाली, छवि हमें उन्हे गुन्हेगार की नज़रों से देखने की आदत डाल देती है | खुद को उनसे अलग करते हुए हम यह भी सोचते हैं कि, भेदभाव और अन्य कई कठिनाइयों को पीछे छोड़ जब हम अपने लिए यहाँ एक इज़्ज़तदार ज़िंदगी बना पाएं हैं, तो वह क्यों नहीं?

मैँ आपको अपने नज़रिए से कुछ बताना चाहता/ चाहती हूँ|

एशियाई होने के नाते ये सच हैं की हमें भी इस देश में भेदभाव का शिकार होना पड़ता है | कई बार हमारे बोलने के तरीके के कारण हमारा मज़ाक उड़ाया जाता है, और कई बार नौकरी के क्षेत्रों में हमें जायज़ तरीके से स्वीकार नहीं किया जाता है | हम में से कई लोग ऐसे भी हैं जिन्हे आतंकवादी भी बुलाया जाता है | पर ये बात भी सच है की अधिकतर, जब हम सड़कों पे चलते हैं, तब हमें देखते ही कोई “ख़तरनाक अपराधी” नहीं बुलाता है | पुलिस हमारे बच्चों और परिवार वालों को केवल समाज में मौजूद होने के कारण बन्दूक से नहीं मार डालती है।

ऐसा बस हमारे ब्लैक दोस्तों के साथ ही नहीं होता है | कई ब्लैक लोगों को इस देश में ग़ुलाम बनाकर ज़बरदस्ती लाया गया था | सदियों से, गोरे लोगों ने अपने फायदे के लिए इनके शरीर, समाज, और परिवार को बर्बाद किया है | गुलामी के बाद भी, इनको अपनी ज़िंदगी सवारने के लिए कोई भी मदद नहीं मिली | कई सालों तक ये चुनावों में हिस्सा नहीं ले पाए, यहाँ तक की घर भी नहीं खरीद पाए! मान लीजिए की उनकी पूरी ज़िंदगी बस डरते डरते की गुज़र जाती हैं- आज भी!

जब ये अपने अधिकारों के लिए लड़ रहे हैं, इस लड़ाई से हमारे अधिकार का रास्ता भी खुल सा गया है | उन्हे सदियों से मारा गया, गिरफ्तार किया गया, हत्या कि गई क्योंकि वे सबके लिए लड़े — हमारे लिए लड़े | हमारी लड़ाई उनके खिलाफ नहीं हैं, हमारी लड़ाई उस सत्ता के खिलाफ है जो चाहता हैं की हम आपस में लड़े और अलग रहें|

जब कोई अपने घर की ओर जा रहा हो, और वह किसी शांति के रक्षक, जैसे पुलिस के द्वारा मारा जाता है- भले ही मारने वाला किसी भी जात या धर्म का हो — वो हत्या हम सब के अधिकार और समता पर वार है |

इन सब वजह से मैँ “ब्लैक लाईव्स मैटर” आंदोलन का समर्थन कर रहा/ रही हूँ | इसीलिए हम जब भी देखते हैं की हमारे समुदाय का कोई सदस्य, परिवार का कोई सदस्य भी, ब्लैक प्रजाति के किसी भी इंसान का अपमान कर रहा है, मैँ उसके खिलाफ आवाज़ उठता/ उठती हूँ | हम आपको ये पूरे प्रेम और सम्मान से कह रहे हैं क्योंकि हम नहीं चाहते के ये मुद्‍दा हमारे बीच दरार बने | हम बस ये चाहते हैं की आप उनके क्रोध और दुःख को समझें और उन माता, पिता, बच्चों के दुःख में शामिल हो | इस तरह आप हमारे क्रोध और दुःख को भी समझ पाएं। हम ये चाहते हैं की हमारी लड़ाई में आप साथ दें और ये चिट्ठी अपने दोस्त-रिश्तेदारों में बाँटें, उनको इस दुःख को समझने की कोशिश करने को कहें |

हम आपके आभारी हैं की आपने सालों से मेहनत करके, इस देश में, आपके अपनों के लिए एक सुंदर ज़िंदगी बसाई है, और हमें आराम की ज़िंदगी दे पाए | अकेले ही आपने इस भेदभावपूर्ण देश और समाज से लड़ाई की, ताकि हम उस “अमेरिकन ड्रीम “ को छु सकें |

हमें आशा है की आप हमको समझ सकते हैं | “अमेरिकन ड्रीम” यह सपना बस आपके बच्चों तक सीमित नहीं हो सकता | यह हम सबका सपना है, और जब तक हर इंसान इस देश में सुरक्षित नहीं हो सकता, तब तक वो सपना अधूरा ही रहेगा| जिस दिन हर अमरीकी, पुलिस से निडर हो कर, समाज से निडर हो कर जी सकता है, उस दिन यह सपना पूरा होगा| इस देश के लिए यही सपना हमने देखा है — आशा करते हैं की आपने भी यही सपना देखा होगा |

आशा और प्रेम सहित,

आपके प्रिय

### Translators

- Saini Vidisha

- Sahil Bhattad

- Stuti

- Aparita Bhandari

- Bedatri Choudhury

- Saurav Ghosh

- Hera

- Sarika

- Chetna100.ck

- Bilal Junaidy

- Asad Chishti

- Munira Dalal

- Zehra Imam

- Jill Shah

### About this Project

You can read more about this letter and the Letters for Black Lives project [here](https://medium.com/@lettersforblacklives/ed27ea67eb2e#.rfi19i1d6).

