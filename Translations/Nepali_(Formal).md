### आामा,बुवा,काका,काकी,बाजे,बज्यै। हामीले सम्बाद गर्न जरुरी छ।

तंपाईकाला जातिको छेउछाउ हुर्केको नहुन सक्नु हुन्छ,तर म छु।काला मानिसहरु मेरो जीवनका अभिन्न अंग हुन: उनीहरु मध्ये कति मेरा साथी छन,कति मेरा कक्षा र टीम का सहकर्मी त कति कोठा सेयर गर्ने र पारीबारीक सदश्यहरु छन।आज म उनीहरुलाई लिएर त्रसित छु।यो बर्ष मात्र अमेरिकी प्रहरीले ५०० भन्दा बढी नागरिकको हत्या गरि सकेको छ। ती मध्ये,२५% काला जातिका छन,यद्यपि अमेरिकामा १३%मात्र काला छन्।यो हप्ताको आरम्भमा लुजीयानामा दुई गोरे प्रहरी अधिकृतले एल्टन स्टर्लींग नामको काला जातिको मान्छेलाई मारे जो सडकमा सीडी बेचेर गुज़ारा चलाऊथ्यो। तेस्को ठिक भोलि पल्ट मिनेसोटामा एउटा प्रहरीले फिलान्डो काष्टिलेलाई गोली हानेर मार्यो ।ऊ आफ्नो केटी साथी र४बर्षकोनानीसंग कारमा थियो।धेरै जस्तो केसमा प्रहरी कार्बाहीको भागीदार हुदैंन ।

काला अमेरीकीहरुले ख़तरामा बाच्नु परेको थाहा पाएर पनि कुनै कुनै बिन्दुमा हामी उनीहरु भन्दा पृथक हौं भन्ने गर्द छौं।कहिले कांही उनीहरुको वास्तविकताबाट हामी आफ्नै सुरक्षाको निम्ति निरपेक्ष बस्न रुचाउछौं।जब कुनैप्रहरीले कालो अमेरीकीलाई गोली प्रहार गर्छ हामी मारीएको मान्छेको नै गल्ती होला भन्ने ठान्दछौं।किन भने उनीहरु बारे मिडियाले निर्माण गरेको ठग तथा अपराधीको नकारात्मक रुप हाम्रो अगाडी झलझल्ती देखा पर्न थाल्दछ।आख़ीर ,हामी भन्न सक्छौं भेदभाव हुंदाहुंदै पनि हामी राम्रो जीवन यापन गरिरहेका छौं,तर कालाहरुले किन सकि रहेका छैनन?

यस बारे मेरो दृष्टिकोण तंपाईहरुसंग बाड्न चाहन्छु।यो सत्य हो कि एसीयन भएकै कारण हामीले पनि यो देशमा बिभेदको शिकार हुनु परेको छ। कहिले कांही हाम्रो उच्चारण ठिक नहुंदा दुर्ब्यबहार गरिन्छ भने ; त्यस्तै हाम्रो पदोन्नति ‘’नेतृत्व क्षमता” नभएको ठानेर रोकिन्छ।हामी मध्ये कसैलाई भनिन्छ “ तिमीहरु आतन्कवादी” हौ।तर धेरैजसो सडकमा हिडिरहदा हामीलाई “ख़तरनाक आतन्कवादी” को रुपमा लिईदैन ।हाम्रा नानीहरु र बा अामालाई गोली हानीदैन।तर यही कुरा हाम्रा काला साथीहरु माथी लागु हुदैन ।कैयौं काला मानिसहरुलाई उनीहरुको इच्छा विपरीत दाशको रुपमा अमेरीका ल्याइएको थियो।कैयौं शताब्दी देखि ,उनीहरुको समुदाय,परीबार र शरीरलाई नाफाको लागी छियाछिया पारीएको छ।दाश प्रथा उन्मूलन पश्चात पनि,उनीहरु आफैंले जीवन निर्माण गर्नु परेको थियो,कुनै संस्थागत सहयोग बिना।उनीहरुलाई मताधिकार र घर माथिको स्वामित्वबाट बन्चित राखियो र अहिले सम्म निरन्तर उनीहरुले हिंसाको छायांमा बाच्नु परिरहेको छ।

आफ्नो अधिकारको लंडाईलाई काला अभियानकर्मीहरुले उनीहरुको निम्ति मात्र होईन हाम्रो अधिकारको लंडाईसंग पनि जोड़ेका छन।१९६०कोदशकमा उनीहरुले नलडिदिएको भए हाम्रा थुप्रै साथी तथा सम्बन्धीहरु अमेरिका छिर्न पाउने थिएनन।एसीयन अमेरिकनहरु जुन अधिकार अहिले प्रयोग गरिरहेकाछन त्यस्को निम्ति कालाहरुले कुटाई,जेलनेलसंगै हत्याको शिकार पनि हुनु परेको छ।हामीले उनीहरुलाई थुप्रै कुरा तिर्न बांकी छ।बास्तबमा भन्ने हो भने हामी सबै त्यही अन्यायी पध्दतिको बिरुध्दमा लड़ी रहेका छौं जो हामीलाई जुधाएर आफ्नो स्वार्थ पुरा गरिरहेकाे छ।

जब कोही घर फर्किने क्रममा शान्ति बहाली गर्नेछु भनेर सपथ खाएको ब्यक्तिको गोलीबाट मारिन्छ-भलै त्यो अधिकृतको नामको अन्तमा लियान्ग नै किन नहोस-त्यों हामी सबै माथि, र हामी सवैले अपेक्षा गरेको राज्यको समान र सुध्द ब्यबहार माथि अन्यायपूर्ण प्रहार हो।

यी सबै कारणले गर्दा,म कालाहरुको जीवनको अर्थ छ अभियान (Black Lives Matter Movement)को समर्थन गर्दछु।यस्को अर्थ मआफ्नो समुदाय- वा,परीबारसंग-काला अमेरीकीहरु माथि भएको अन्याय वारे कुरा गर्नेछु साथै उनीहरुको पक्षमा काम पनि गर्ने छु।म तंपाईलाई यो कुरा मायाँको कारणले भनीरहेको छु,ताकि यो मुध्दाले तंपाई हामी कसैलाई पनि विभाजित गर्न नसकोस ।म अनुरोध गर्छु तंपाईहरु पनि प्रहरी हिंसामा जीवन गुमाएका प्रियजनका बाबु ,आमा तथा नानीहरुका आक्रोश र पीडामा समभाव प्रकट गर्नुहोस।साथै यो चिट्ठी धेरै ठांउ सम्म पुर्याउन र उनीहरु प्रति सम्मानभाब राख्न सबैलाई उत्प्रेरित गर्नु हुने छ भन्ने अपेक्षा गर्दै मेरो बिरोध अभियानलाई सहयोग गर्न पनि अनुरोध गर्द छु।

तंपाइको एउटा अदना बालकको हैसियतले म गौरवान्वितसंगै कृतज्ञ पनि छु कि तंपाईलेयो देशको लामो र कठोर यात्रा गर्नु भएको छ,तंपाई प्रति दयालु नहुंदा नहुंदै पनि दसकौं देखि वसि रहनु भएको छ।तंपाईले आफ्नो संघर्षलाई म माथि कहिल्यै थोपर्नु भएको छैन ,बरु तंपाई पनि अमेरीकी सपनालाई पुरा गराउन पूर्वाग्राही अमेरीकाबाट पिडाभोग गरी रहनु भएको छ।तर म आशा गर्छु तंपाईले यस माथि ध्यान दिनु हुने छ: अमेरिकी सपना तंपाइको नानीहरुका निम्ति मात्रै होईन।यस्लाई समात्न हामी सबै संगै लागी परेका छौं र हामी तबसम्म सुरक्षित महसुस् गर्न सक्तैनौ जब सम्म हाम्रा सबैसाथीहरु,प्रियजनहरु,र छिमेकीहरु सुरक्षित हुदैनन।हामीले अपेक्षा गरेको अमेरीकी सपना भनेको सबै अमेरीकीहरु प्रहरीहिंसाको भयबाट मुक्त रहेर बाच्नु पाउनु हो।मैले चाहेको र तंपाईले पनि आसा गरेको भविष्य एउटै हो।

मायाँ र आशा सहित! तंपाइको बच्चा।

यो कालाहरुको जीवनको अर्थ छ अभियानमा अन्य समुदायको ऐकवध्धता जाहेर गर्न सन्चालित [खुला पत्र लेखन योजना अन्तर्गत नेपालीमा अनुवादित संस्करणको छोटो अंश हो।”।](https://lettersforblacklives.com/dear-mom-dad-uncle-auntie-black-lives-matter-to-us-too-7ca577d59f4c#.o1dxn6mpb) # कालाहरुको जीवनको अर्थ छ: प्रस्तुत चिट्ठी लेख्न र अनुवाद गर्न सैयौं मानिसहरुले संयुक्त पहल र प्रयास गरेका छन जो ईमान्दार र मर्यादित रुपमा आफुहरुलाई महत्वपूर्ण लागेको मुध्दामाआफ्ना मातापितासंग संवाद गर्न चाहन्छन।

This Nepali translation is by Samir Shtha and Dinesh Shrestha. There is [another Nepali translation aimed at recent immigrants with more limited literacy here](https://medium.com/@lettersforblacklives/8296af4e079).

