### அன்புள்ள அம்மா, அப்பா , மாமா, மாமி:​ கருப்பு நிறத்தவரின் உயிரும் உரிமையும் முக்கியம், நமக்குக்கூட

இது [கருப்பு நிறத்தவரின் வாழ்க்கை கடிதங்கள்](http://about.lettersforblacklives.com) என்ற திட்டத்தின் மூலம் உருவாக்கப்பட்ட திறந்த கடிதத்தின் தமிழ் பதிப்பு. இது #BlackLivesMatter இயக்கத்திற்கு ஆதரவையும் ஒற்றுமையையும் தங்கள் சமூகத்தில் பரவ உதவும். இந்தக் கடிதம் நூற்றுக்கணக்கான ஆசிய-அமெரிக்கர் இணைந்து எழுதி அதன் பின் பல மொழிகளில் மொழி பெயர்க்கப்பட்டுள்ளது. இந்தக் கடிதத்தை எழுதிய ஆசிய-அமெரிக்கர் தங்களுடைய தாய்-தந்தையோருடன் இந்த முக்கியமான விஷயத்தைப் பற்றி நேர்மையான உரையாடலை பணிவுடனும், மரியாதையுடனும் நடத்த வேண்டுவோர்.

அன்புள்ள நண்பர்களே, குடும்பத்தினர்களே,

இது ஒரு முக்கியமான விஷயம். இதைப்பற்றி நாம் பேச வேண்டும். இப்பொழுதே பேச வேண்டும்.

உங்கள் வாழ்க்கையில் நீங்கள் கருப்பு நிற மக்களைப்பற்றி அறிந்திருக்க வாய்ப்பு குறைவுதான். ஆனால் இங்கு அவர்கள் எங்களுடைய நண்பர்கள்; எங்களுடன் படிப்பவர்கள்; கிட்டத்தட்ட எங்கள் குடும்பத்தினர்கள். இன்று அவர்களின் நிலையை நினைத்தால் எனக்கு பயமாக இருக்கிறது.

இந்த வருடம் [அமெரிக்கா போலீஸ் கையில் இது வரை 500க்கும் மேற்பட்டவர் கொல்லப்பட்டுள்ளனர்](https://www.washingtonpost.com/graphics/national/police-shootings-2016/). கருப்பு நிற மக்கள் இந்த தேசத்தின் ஜனத்தொகையில் 13 சதவிகிதமே; இருப்பினும் கொல்லப்பட்டவர்களில் 25 சதவிகிதம் அவர்கள். சில நாட்களுக்கு முன்னால் லூசியானா என்ற இடத்தில் அல்டன் ஸ்டெர்லிங் என்ற கருப்பு மனிதரை இரண்டு வெள்ளை போலீஸ் அதிகாரிகள் அவர் தெருவில் CD வித்துக்கொண்டிருக்கும் சமயத்தில் கொன்றனர். அதற்கு மறுநாளே மின்னெசோட்டா என்ற இடத்தில் பிலாண்டோ காஸ்டில் என்ற கருப்பு மனிதரை ஒரு போலீஸ் அதிகாரி காஸ்டில்லின் 4 வயது பெண்ணும் காஸ்டில்லின் பெண் நண்பரும் பார்க்கும் போது காரில் சுட்டுக்கொன்றார். இவ்வாறு காரணமில்லாமல் கொன்றாலும் அதற்க்காக பெரும்பாலும் [போலீஸ் அதிகாரிகளுக்கு ஒரு தண்டனையும் கிடைப்பதில்லை](http://www.washingtonpost.com/sf/investigative/2015/04/11/thousands-dead-few-prosecuted/).

எங்களுடைய பல கருப்பு நிற நண்பர்கள் இப்படிப்பட்ட பயங்கரமான நிலையில் தினம் வாழ்ந்து வருகிறார்கள்.

பொதுவாக, ஆசிய-அமெரிக்கர்களான நாம் இந்த நிலையில் அவர்களுக்கு ஆதரவாக இருக்காமல் அவர்களிடமிருந்து எவ்வாறு வேறு பட்டிருக்கிறோம் என்றுதான் நினைக்கிறோம். செய்திகளிலும், தொலைக்காட்சியிலும் கருப்பு நிறத்தவர் எல்லாருமே சட்டவிரோதமாக நடப்பவர்களாகவே காட்டப்படுகிறார்கள். இதனால் நிஜ வாழ்க்கையில் இவ்வாறு சுட்டுக்கொல்லப்படும் செய்தியை நாம் சரி என்றே நினைக்கிறோம். மேலும், “நாமெல்லாம் இந்த தேசத்துக்கு வந்து நமக்கு ஒரு நல்ல வாழ்க்கையை யாருடைய உதவியும் இல்லாமல் அமைத்துக்கொண்டிருக்கிறோம்; கருப்பு நிறத்தவரும் அவ்வாறு செய்து கொள்ளலாமே” என்று கருதுகிறோம்.

இதைப்பற்றி என்னுடைய கருத்தை கூறுகிறேன்.

ஆசிய-அமெரிக்கர்களான நாம் பல சமயம் பாகுபாட்டை பார்த்திருக்கிறோம். நாம் பேசும் விதத்தை பலர் கேலி செய்வார்கள் ; இந்த ஆசிய-அமெரிக்கருக்கு தலைமைத்துவத்தை பற்றி ஒன்றும் தெரியாது என்று சில சமயம் நமக்கு பதவி உயர்வு கிடைப்பதில்லை. ஒரு சில சமயம் இவரெல்லாம் பயங்கரவாதிகள் என்று கூட சொல்லுவார்கள். ஆயினும் பொதுவாக நாம் வெளியில் செல்லும் பொழுது பெரும்பாலோர் நம்மை “இவர் ஒரு பயங்கர குற்றவாளி” என்று கருதுவதில்லை. அர்த்தமில்லாமல் போலீசும் நமது குழந்தைகளையும் தாய் -தந்தையரையும் சுட்டுக்கொல்லுவதில்லை.

ஆனால் நமது கருப்பு நிற நண்பர்களுடைய வாழ்க்கை அந்தமாதிரி இல்லை. பலர் அமெரிக்காவிற்கு அவர்கள் விருப்பத்திற்கு மாறாக அடிமைகளாய் கொண்டு வரப்பட்டார்கள். அதன் பின் பல நூற்றாண்டுகள் அவர்களுடைய சமூகம், குடும்பம், உடம்பு அனைத்தும் வெள்ளையர்களின் லாபத்திற்காக சேவை செய்தன. அடிமைத்தனம் முடிந்த பிறகும் அவர்களுடைய வாழ்க்கை முன்னேற எந்தவித உதவியும் ஒத்தாசையும் செய்ய யாரும் முன்வரவில்லை. இன்றும் அவர்களுடைய வாழ்க்கை வன்முறையின் நிழலில்தான் இருக்கிறது.

அவர்களுடைய ஆர்வலர்கள் (activists) தங்களுடைய உரிமைக்கு போராடும் சமயம் கருப்பு நிறத்தவரை மற்றுமின்றி அனைவருடைய உரிமைக்கும் உதவுகின்றனர். ஆனால் இன்று ஆசிய-அமெரிக்கருக்கு கிடைக்கும் உரிமை பல முறை கருப்பு நிறத்தவருக்கு கிடைப்பதில்லை. அவர்களுக்கு நாம் உதவி செய்யக் கடமைப்பட்டுள்ளோம். இன்று அவர்களுடைய போராட்டத்தில் நாம் கலந்து கொள்வது அனைத்து மனிதரின் உரிமைக்காக குரல் கொடுப்பது போன்றதே.

போலீஸ் அதிகாரிகள் அனைத்து மக்களையும் பாதுக்கப்பதாக வாக்குறுதி செய்தாலும் எத்தனையோ கருப்பு நிறத்தவரை தாக்குவது நம் அனைவரும் சமத்துவத்தின் (equality) மீதும் நேர்மையின் மீதும் வைத்துள்ள நம்பிக்கையை தாக்குவது போன்றதே — அந்தப் போலீஸ் அதிகாரி யாராக இருந்தாலும்!

மேற்கொண்ட காரணங்களுக்காக நான் BLACK LIVES MATTER என்ற இயக்கத்துக்கு ஆதரவு செய்கிறேன். என்னுடைய குடும்பத்தினர், நண்பர்கள் மற்றும் சமூகத்தில் இந்த உண்மைகளை தெரியப்படுத்துகிறேன். கருப்பு நிறத்தவரும் நம்மைப்போன்ற மனிதரே; அவர்கள் எல்லாரையும் விட குறைந்தவர்கள் என்று கருதுவது தவறு. தங்கள் நிறம் காரணமாக தங்களுடைய குழந்தை, தாய், தந்தை, நண்பர், உற்றார், உறவினரை போலீஸ் வன்முறையின் காரணமாக இழந்துள்ள கருப்பு நிறத்தவரின் கோபதாபத்தையும், வருத்தத்தையும் மனிதத்தன்மையுடனும் பச்சாதாபத்துடனும் பார்க்குமாறு கேட்டுக்கொள்கிறேன். அவர்களுக்காக போராட்டத்தில் கலந்துகொண்டால் எனக்கு ஆதரவு அளிக்குமாறு கேட்டுக்கொள்கிறேன். இந்த கடிதத்தை உங்களுடைய நண்பர்களுடன் பகிர்ந்து கொள்ளுமாறு கேட்டுக்கொள்கிறேன்.

அமெரிக்காவில் குடிபுகுந்து ஒரு நல்ல வாழ்க்கையை அமைத்துக்கொண்ட உங்களுடைய குழந்தையான நான் உங்களை எப்பொழுதும் பெருமையுடனும் நன்றியுடனும் நோக்குவேன். அந்த நல்வாழ்க்கையை அமைத்துக்கொள்ள இந்த பாரபட்ச அமெரிக்காவில் நீங்கள் பட்ட கஷ்டங்களை நான் அனுபவிக்க வேண்டாம் என்று என்னை நீங்கள் பாதுகாப்பதையும் நன்றாக அறிவேன்.

இருப்பினும் இந்த உண்மையை நீங்கள் கருதவேண்டும் — அமெரிக்காவில் நல்வாழ்க்கை என்கிற கனவு உங்களுடைய குழந்தைகளுக்கு கிடைத்தால் போதும் என்று நினைப்பது தவறு. நல்வாழ்க்கை என்ற கனவு அனைவருக்கும் சரிசமமாக உரிமையானது. அந்தக்கனவை நனவாக்க அனைத்து அமெரிக்கரும் போலீஸின் கொடுமையைப்பற்றி பயப்படாமல் போக ஒரு வழி வேண்டும். அப்படிப்பட்ட ஒரு எதிர்காலத்தைத்தான் நான் வேண்டுகிறேன். அதையே நீங்களும் வேண்டுவீர்கள் என்றும் நம்புகிறேன்.

அன்புடனும் நம்பிக்கையுடனும்,

உங்கள் குழந்தைகள்

Anbulla kudumbinargal,

Pesiye aganum.

Valararuche idhai pathirukkamaattel. Karuppaanavargaloda kuzhandaigaloda valandhirukka maattel. Vilayaadirukka maattel. Naanum ennodathavargalum avangaloda valandhirukkom. Avangaloda padhichurrukom. Avangaloda vilayaadirukkom. Innikki, avangalukku bhayapadaren. Ennoda koodapadikkaravaalukku bhayapadaren. Ennoda nanbargalukku bhayapadaren.

Indha varshatthilae, ezhu maasatthil, amerikavin police [ainooru manithargalukku mela kolla pannirukkanga](https://www.washingtonpost.com/graphics/national/police-shootings-2016/). Andha ainooru manithargalin oru kal karupaanavargal. Amerikavin janaththogaiyai nooru paguthiyaai paaththel naa, athil pathimundru paguthi thaan karuppanavargal. Indha vaaram, Louisianavil, irandu vellai polisekaarargal oru karuppaanavarai kolappannanga. Indha manithanin peyar Alton Sterling. Alton Sterling CD-galai viththundirundhaan. Alton Sterling-ukku anju kuzhandhaigal irundhundhu. Ippo, andha anju kuzhandhaigalukku appa kadaiyaathu. Aduththa nalaikki, Minnesotavil, Philando Castile-utan vandiyai nirutthi, avanoda kuzhandhai paakkaruchche, avanaiyum kolapannanga. Indha irandu saadhalukku policekaarargalukku [onnum palan kadaiyaathu](http://www.washingtonpost.com/sf/investigative/2015/04/11/thousands-dead-few-prosecuted/).

Ennoda nanbargal eppozhuthume adhai bhayapadaraanga. Policekarargal indha anyaayamana kolaigalai niruththamaattargal. Aduttha kolai ennoda nanbargaloda kudumbamaga irukkalam. Ennoda nanbaroda appavaa irukkalam. Thathavaa irukkalam. Ennoda nanbaroda kuzhanthaiyaa irukkalam.

Idhai kaettu onnum pannaamal irukkalaam. Idhai kaettu, nambalukku avargalukkum irukkara vidhyaasaththai patthi pesikkalaam. Andha paechchu nambalakku dhaan udhavi seyyum. Kolappanna kuzhandhaigalum manidhargalum, avargaloda kudumbangal — avargalukku onnum udhavi seyyathu. Paechchu paechchu dhaan. Avargalukku seyal vendirukku, nambaluttendhu. Nambaloda seyalgal avargalukku tharavendiyathu.

Policekarargal oru karuppanavargalai kolapannaruchche, ellaarum modhalla andha karuppaanavaroda nalpeyarai eppadi azhikkalaamnu paakaranga. Nambalume onnum illaamal Amerikavukku vandhom endru solluvaanga. Namakku nalla velai, nalla veedu, ellam kadaichirukke. Thappu avangalodadhu dhaan. Andha kathaiyai mattum kaettelnaa nichchiyamaaga avangaloda thappu dhaan endru ninaipael.

Andha kathai unmaiyaana kathai kadaiyaathu.

Vellaikkarangalukku nambalaiyum pudikkathu. Nambaloda uchcharippai paaththu sirikkaranga. Velaiyil nermaiyaaga pathavi uyarvu tharamaatanga. Silavargalai “bhayangaravaathi” endru koopadaraargal. Aanaal, nambalai paathu yaarum kettavargal endru ninakamaattanga. Nambaloda kuzhandhaigalum petrorgalum paathukaappaga irukkanga.

Nambaloda (Black) nanbargalukku indha paathukaappu kadaikkathu. Amerikavukku adimaigalaga virubatthirukku ethiraaga vandhaanga. Pala pala andugalukku, avargaloda samoogatthil, arvargaloda kudumbangal, avargaloda udalgal ellam laabaththirukku vellaikarangal azhindhaangal. Sudhandhiram vanthathukku apparam, thaniyaaga, udhavi illaamal, vanmuraiyai paathu bhayandhu, vazhkayai valathaangal. Andha adhe vanmurai innikkiyum avangalai thorattharudhu.

(Black) seerthirutthavaathigal avargalutan urimaigalukku sandaipodaruchche, namakkume vetriyai jeyicchanga. Kudiyettratthai 1960-yil nirutthinadhai mudivuseyinthathu (Black) seerthirutthavaathigal dhaan. Andha mudivaala dhaan nambalum, Amerikavil irukkara Asiavilirundhu vandha pergalum, inga vara mudinjudhu. Nambaloda udhavi, nambaloda seyal ellam avargalukku tharavendiyathu.

Veetukku pogira yaaraiyo thuppaakiyaal sutta policekaarar, andha policekaararoda peyar Liang-aalum irundhaal, nambal ellarayum dhaan suttan. Nermaiyai suttirukkan. Sattatthai suttirukkan. Neethiyai suttirukkan.

Naan adhukku atharam kudukka maatten. Andha adharam kudukkaathathin oru paguthi pesaradhu — en samoogatthil, allathu en kudumbaththil, karuppanavargalai kuraivaaga pakkarachche, naan pesuven, avangaloda nanmaiyukku. Ungaloda inbamum anbum enakku romba mukkiyamaanathu. Mukkiyama illaamal irundhaal, indha kadithai anuppirukka maatten. Alton Sterling-oda kudumbam inimae, indha vazhkaiyil, sendhu irukkathu. Namba kudumbam appadi yaaranu udaitthaal enna ninaipel? Enna unarveergal?

Indha vanmuraiyaiyukku naan adharam kudukka maatten. Ennaku ungalutan nambikkai irukku. Enakku nallathu edhu thappu edhu endru sollikuduthavargal thappana paathai edukkamaattel. Enakku sollikuduthathu eppothume ellaraiyum mathikkanum. Avargalukkum mathippu kudukkakoodaatho?

Anbum nambikkaiyumutan,

Ungal kuzhandhaigal

### Translators

- Tanya Gassenheimer

- S Suresh

- Sriram Swaminathan

- Sanjana Lakshmi

- Meera Sury

- Nawal Arjini

- Sharanya Thiru

- V.V. Ganeshananthan

