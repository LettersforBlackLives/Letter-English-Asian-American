### आदरणीय आमा, बुवा, अंकल, आन्टीः अफ्रिकी अमेरिकी जीवनको अभियान हाम्रो लागि पनि महत्वपूर्ण छ।

आमा, बुवा, अंकल, आन्टी, हजुरबुवा, हजुरआमाः

हामीले केही कुरा गर्नु छ।

तपाईहरु अफ्रिकी अमेरिकी वा काला जातिको व्यक्तिहरु माझ हुर्किनु भएको नहुन सक्छ तर म हुर्केको छु। अफ्रिकी अमेरिकीहरु मेरो जीवनको अभिन्न अङ्ग हुन् : उनीहरु मेरा साथी, संगै पढ्ने सहपाठी, संगै खेल्ने, संगै बस्ने साथी र परिवारका सदस्य हुन्। तर आज उनीहरुको लागि मलाई डर लागेको छ।

यस वर्ष अमेरिकी प्रहरीले ५०० भन्द बढि व्यक्तिहरुलाई मारिसकेको छ त्यसमा २५% अफ्रिकी अमेरिकनहरु छन् जबकि उनिहरु अमेरिकी जनसंख्याको १३% मात्र छन्। गएको हप्ता लुइजियानामा दुई गोरा प्रहरीले बाटोमा सि डि बेच्दै गरेको आल्टन स्टलिर्ङ नामको काला जातिको मान्छेलाई मारे। त्यसको भोलि पल्ट मिनेसोटामा एक प्रहरी अफिसरले फिलान्डो कास्टिल नामको अफ्रिकी अमेरिकी व्यक्तिलाई ट्राफिक स्टपको बेलामा उसको गर्लफ्रेन्ड र चार वर्षको छोरीको अगाडि मार्यो। तर यी व्यक्तिहरुको ज्यान लिएर प्रहरीलाई केही कारवाही हुदैन्।

यहि नै यस्तो भयानक वास्तविकता हो जुन मेरा नजीकका साथीहरुले दिन दिनै भोग्छन्। हामीले अफ्रिकी अमेरिकीहरुले मोल्ने खतराको बारेमा सुने पनि हामी आफूलाई उनीहरुभन्दा फरक भन्छौ। हामी उनीहरुको पीडालाई बुझ्ने कोशिश गर्दैनौ। जब प्रहरीले अफ्रिकी अमेरिकी व्यक्तिलाई गोली हान्छ, तपाईहरुले पिडितको नै गल्ती भन्ने ठान्नु होला किनकि मिडियामा उनीहरुलाई बदमास, अपराधीको रुपमा देखाइएको हुन्छ। तपाईहरुले यो पनि भन्नुहोला कि हामी त यस देशमा केही नलिएर आयौ र भेदभावको बावजूद राम्रो जीवन बनाउने सफल भएका छौ।

म आफ्नो नजरियाबाट तपाईहरुलाई केही भन्न चाहन्छु।

यो सत्य हो कि हामीमाथि पनि एसियाली भएको कारण यो देशमा भेदभाव हुन्छ। हामीले बोल्ने तरिकाले गर्दा मान्छेहरुले रुखो व्यवहार गर्छन्। हामीलाई नेतृत्वको लागि अयोग्य भनेर काममा बढुवा/ प्रमोशन दिदैनन्। तर साधारणतय, कसैले पनि हामीलाई बाटोमा हिड्दै गर्दा “खतरनाक अपराधी” भन्ने थान्दैनन्। प्रहरीले हाम्रा नानीहरुलाई वा आमा बुवाहरुलाई बिना कारण, खालि बाँचेकै कारण गोली हान्दैनन्।

तर यो कुरा हाम्रा अफ्रिकी अमेरिकी साथिहरुलाई लागु हुँदैन। धेरै अफ्रिकी अमेरिकीहरुलाई उनीहरुको इच्छा विरुद्ध दासको रुपमा ल्याइएको थियो। सदियौंसम्म नाफाको लागि उनीहरुको समुदाय, परिवार र शरीरलाई छिया छिया पारियो। दासत्वको अन्त्य भएपछि पनि उनीहरुले सरकारको कुनै सहयोग बिना नै आफ्नो जीवनलाई सपार्न बाध्य भए- उनीहरुलाई भोट गर्ने वा आफ्नो घर किन्ने अधिकार थिएन र सधैँ नै हिंसाको खतरामा बाँच्नु पर्थ्यो जुन आजसम्म पनि कायम नै छ।

आफ्नो अधिकारको लागि लडेर अफ्रिकी अमेरिकी कार्यकर्ताहरुले उनीहरुको आफ्नै लागि मात्र होइन हाम्रो लागि पनि आज एसियाली समुदायले पाउने अधिकारको लागि बाटो खोलेका छन्। अफ्रिकी अमेरिकी व्यक्तिहरु कुटिए, जेल गए र मारिए पनि हामी सबै एउटै प्रणालीको विरुद्ध लडिरहेका छौ जसले हामीलाई जुटेको होइन फुटेको देख्न चाहन्छ।

जब कोही घर जाँदै गर्दा शान्तिको रक्षा गर्ने कसम खाएको व्यक्तिको गोलीले मर्छ भने त त्यो मार्ने अफिसरको नाम लियाङ्ग नै भए पनि त्यो हामी सबै माथि भएको हमला हो, हाम्रो कानुनी समानता र निष्पक्षता माथि हमला हो।

यी सबै कारणले गर्दा म “ ब्लाक लाइभस् म्याटर” आन्दोलनको समर्थन गर्छु। यो समर्थनको एउटा भाग हो मेरो समुदाय र मेरै परिवारका सदस्यहरुले अफ्रिकी अमेरिकीहरुको अपमान गरेको देखेमा त्यसको विरुद्ध बोल्नेछु। यो कुरा म मायाले भन्दैछु किनकि यो विषय हाम्रो बीचमा नआवोस भन्ने चाहन्छु। म तपाईलाई आग्रह गर्छुकि प्रहरीको हातबाट आफ्ना प्रियजन गुमाएका ती बुवा, आमा, बच्चाहरुको रीस र दुःखलाइ बुझ्ने कोशिश गर्नुहोस्। मेरो रीस र दुःखलाई बुझ्नुस् र यदि मैले यसको विरुद्ध आवाज उठाए भने मलाई समर्थन गर्नुस। यो चिठीलाई तपाईका साथीहरुसंग बाँढ्नुस् र उनीहरुलाई पनि बुझ्न मदत गर्नुस्।

म तपाईको नानी तपाईहरुले यो लामो, गाह्रो यात्रा तय गरेर यहाँ देशमा बिताउनु भएकोमा गर्व गर्छु र धन्यवाद दिन चाहन्छु। तपाईले आफूले भोगेको दुःख मैले भोग्नु नपरोस् भन्ने चाहनुहुन्छ। तपाईले अमेरीकी सपनाको नजिकै पुर्याउनु भएका छन्।

तर तपाईले यो पनि सोच्नुस- अमेरिकी सपना तपाईको नानीको लागि मात्र हुनु हुदैंन। हामी सबै एक साथ छौ। जब सम्म हाम्रा सबै साथी, प्रियजन, छिमेकी सुरक्षित हुदैँनन्, हामी सुरक्षित महसूस गर्न सक्दैनौ। हामीले खोजेको अमेरिकी सपना हो एक यस्तो ठाउँ जहाँ सबै अमेरिकीहरु प्रहरीको हिंसाबाट मुक्त भएर बाँच्न सकुन्। मैले खोजेको भविष्य यही नै हो — आशा छ तपाईहरु पनि यहि नै चाहनु हुन्छ।

माया र आशा सहित

तपाईका नानी

यो कालाहरुको जीवनको अर्थ छ अभियानमा अन्य समुदायको ऐकवध्धता जाहेर गर्न सन्चालित [खुला पत्र लेखन योजना अन्तर्गत नेपालीमा अनुवादित संस्करणको छोटो अंश हो।](https://lettersforblacklives.com/dear-mom-dad-uncle-auntie-black-lives-matter-to-us-too-7ca577d59f4c#.c9bupim46)”।# कालाहरुको जीवनको अर्थ छ: प्रस्तुत चिट्ठी लेख्न र अनुवाद गर्न सैयौं मानिसहरुले संयुक्त पहल र प्रयास गरेका छन जो ईमान्दार र मर्यादित रुपमा आफुहरुलाई महत्वपूर्ण लागेको मुध्दामाआफ्ना मातापितासंग संवाद गर्न चाहन्छन।

Translation by [Adhikaar](http://www.adhikaar.org/), a worker and community center in Queens, NYC. Another Nepali translation with [more formal language is available here](https://medium.com/letters-for-black-lives/formal-nepali-9bb939ec51ec).

